Per quanto riguarda i profili di mobilità a diversi R_C li ho plottati tutti nello stesso grafico insieme al B-factor e per chiarezza ho anche plottato ognuno di questi singolarmente. La mia impressione è che solo per R_C=18 A il profilo di mobilità segue almeno a grandi linee il B-factor, in tutti gli altri casi invece si possono osservare solo intervalli limitati di residui che hanno un profilo di mobilità che segue quello del B-factor. Ho riscontrato inoltre che per R_C=12,14,16 A i profili sono molto simili tra loro per poi cambiare nettamente al passaggio a R_C=18 A.

Per quanto riguarda i gradi di collettività invece mi sono accorto di un errore nel codice per il quale nella formula per il calcolo di K_k, invece di moltiplicare per alfa, moltiplicavo per il reciproco di alfa. A causa di questo errore infatti nei grafici a R_C diversi i valori di K_k non stavano nell'intervallo [1/N,1]. Ho proceduto quindi a correggere l'errore e ho riprodotto il grafico per R_C=18 A. Tuttavia ora non è più riscontrabile l'andamento decrescente che mi aspettavo dovuto al fatto che i modi a frequenza più bassa sono più collettivi. Ho in ogni caso prodotto il grafico con la sovrapposizione dei risultati per i diversi valori di R_C e ho riscontrato quella che mi sembra essere un generale concordanza negli andamenti. 
